70 · APOLOGI

VIII.

Camelus uidens boues cornibus, apros dentibus et
leones morsu insignitos, conquestus est Ioui, se nimis
in naturalibus destitutum, et petiit sibi dari cornua in
munimen. Iupiter autem indignacione concepta camelum
deridens non solum peticioni non annuit, sed a natura
concessam abstulit ei aurium uenustatem.

‘Viue minor merito cui >sors non sufficit' inquit
‘et tua perpetuo, liuide, dampna geme?
Contentum propriis sapientem uiuere rebus,
nec cupere alterius, fabula nostra monet,
indignata cito ne stet Fortuna recursu,
atque eadem minuat quae dedit ante rota.

VIIII.

Duo uiatores foedus pariter inierunt, ut in aduersis
s partito pondere alter alteri subueniret. Quibus per de-
sertum ambulantibus occurrit leo famelicus praedam
quaerens Mox alter agilior quercum conscendit, alter
uero fugere non ualens pauore deriguit et syncoptizans
in terram cecidit semiuiuuS. Quare leo cadauer mor-
tuum esse putans cum paululum contrectasset, reliquit
et in siluas longe recessit. Tunc alter de quercu descen-
dens dixit: ‘quid tecum leo secretius est loquutus?' At
ille ait:

‘ne facilc alterius repetas consorcia, dixit,
rursus ab» insana ne capiare fera?

