74 APOLOGI

XVII.

Feras sagittarium fugientes tigris audacior increpa-
bat; sed cum ipsa tandem incauta iaculo esset confixa,
uolpes ait: ‘quisnam est ille qui te uolnerare ausus est,
quae alios protegis et defendis‘?' At illa gemens: ‘non
conparuit oculis meis' inquit ‘quem timere debueram:

sed cruor et ualidis in me directa lacertis
ostendunt aliquem tela fuisse uirum.'

More uolant iaculi clandestina uerba nocentis,
nec praescire palam laederis unde potes,

ἢ

XVIII.

cum quatuor iuuenci fortissimi tanta esseut societa-
tis concordia foederati, ut semper simul ad pascua gra-
derentur, simul morarentur ibidem simulque ad uespe-
ram remearent, leo montes inhabitans ipsorum in tan-
tum pertimuit„ unionem, ut nullatenus auderet aggredi
sic coniunctos Sed fraudem molitus sic eos alloquitur:
‘cur unum campum quatuor nobilissimi occupatis? cum
unius cuiusque uestrum strenuitatem deceat singularem
campum et armentum regere copiosum. Separemini .
ergo ab inuicem singuli loca singula et dominia occu-
pantes famamque et nominis uestri gloriam dilatantes?
llli uero huiusce modi laudibus delectati ac uerbis falla-
cibus nimis creduli loca singula segregati ab inuicem
quaesierunt. Tunc leo, uidens eos consueti securique
consorcii destitutos, unum post alium inuadit lacerat et
occidit. '

