Ι.

Cum mulier ex clamosis paruuli uagitibus tae-
diata puerum in sui commotione animi lacerandum lu-
porum dentibus conmendaret‚ lupus quidam noctiuagus
tunc forte circa tecta perambulans et uerbis mulieris,
quae audierat, nimis credulus praedam suam de puero
ad ostium expectauit. Sed tandem quiescente paruulo
et nutrice eidem blandiciis alludente sensit se in pro-
missis deceptum, timensque aduentum diei et canum ad
lustra sua famelicus rediit et ieiunus, Cumque lupa
uxor eius eum increparet, quod ln conspectu eius re·
diens uacuus appareret, respondit!

‘Ne mireris' ait ‘deceptum fraude maligna
uix miserum uacua delituisse fuga.

Namque rogas praedam. Quae spes contingere posset,
iurgia nutricis cum mihi uerba da1·ent?'

Haec sibi dicta putet seque hac sciat arte iocari,
femineam quisquis credidit esse fidem.

ΙΙ.

Testudo suam tarditatem detestans ut doceretur
uolare aquilam mercede conduxit. Quam cum in aeris

